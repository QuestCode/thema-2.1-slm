## 2.1 Klantdiensten

In de hierop volgende paragrafen zullen de klantdiensten worden beschreven.

### 2.1.1 Cloud hosting

Team4S biedt de volgende cloud faciliteiten om de 200 werknemers van de opdrachtgever in staat te stellen via internet te beschikken over een centrale, betrouwbare opslag van gegevens. De cloud dienst zal 24/7 beschikbaar zijn. Veiligheid wordt gewaarborgd door het fysiek afschermen van de server (een speciaal toegewijde server die niet toegankelijk is voor derden).

De afdeling ICT heeft de volgende cloud-faciliteiten in beheer:

- Een cloud-server met bijbehorende systeemprogrammatuur;
- De in de cloud-overeenkomst aangegeven cloud-programmatuur;
- De voor het werken via internet benodigde technische infrastructuur (zoals routers, modems, bekabeling, etc.);
- De overige benodigde infrastructuur, zoals fysieke ruimte, elektra en dergelijke.

Deze faciliteiten bieden gebruikers de mogelijkheid om via het internet gebruik te maken van de cloud-dienst en bijbehorende cloud-programmatuur.

Ten behoeve van de operationele ondersteuning van de cloud-programmatuur levert de afdeling ICT de volgende diensten:

- Systeembeheer, applicatiebeheer en onderhoud van de bovenstaande cloud-faciliteiten;
- De voor implementatie van de cloud-programmatuur benodigde diensten, waaronder:
	- Vooronderzoek
	- Projectleiding
	- Inrichting
	- Functioneel en technisch ontwerp
	- Programmering
	- Testen
	- Opleiding
	- Klantbegeleiding
- Operationele ondersteuning, te weten klantbegeleiding en eerste- en tweedelijns servicedeskondersteuning;
- Inrichting hardware en systeemsoftware bij opdrachtgever, indien dit in de cloud-overeenkomst expliciet is vermeld.

### 2.1.2 Servicedesk

Team4S biedt ter ondersteuning van de Cloud dienst een servicedesk. Deze servicedesk is gevestigd in Nederland en is beschikbaar voor alle werknemers van Team4S in zowel Nederland als Duitsland. De servicedesk zal van 8:00 tot 17:30 beschikbaar zijn, met uitzondering van algemeen erkende feestdagen in Nederland. Medewerkers van de servicedesk zullen zowel in de Duitse als Nederlandse taal bekwaam zijn.

Werknemers kunnen contact opnemen met de servicedesk voor:

- Vragen om advies en uitleg over de functionaliteit en de werking van de cloud dienst;
- Vastleggen, analyseren en oplossen van problemen.
