## Beschrijving van de Dienstverlening

De opdrachtgever wil data in de cloud opslaan om deze makkelijk bereikbaar te maken voor alle gebruikers, ongeacht het tijdstip of de locatie. Data in de cloud moet beschikbaar zijn voor medewerkers die daar recht toe hebben. Deze gegevens moeten via de bestaande software toegankelijk gemaakt worden. Tevens moet er datamanipulatie mogelijk zijn.

### Eisen opdrachtgever

De eisen van de opdrachtgever aan de cloud-dienstverlening zijn:

- Data is vertrouwelijk, deze moet veilig worden opgeslagen;
- Data moet inzichtelijk zijn voor applicaties en waar nodig bewerkt kunnen worden door applicaties;
- Data moet in Nederland worden opgeslagen bij een betrouwbare partij met een hoge beschikbaarheid;
- Data moet altijd beschikbaar zijn voor de 200 gebruikers;
- De overstap naar de cloud moet zo snel mogelijk worden gerealiseerd.

### Beloften afdeling ICT

De afdeling ICT zal ervoor instaan dat de service voldoet aan de volgende eisen:

- De service zal 24/7 beschikbaar zijn, zodat op elk willekeurig moment data opgevraagd kan worden;
- Meerdere kopieën van de data zullen worden opgeslagen;
- Data zal worden weggezet bij een betrouwbare derde partij in Nederland met een eigen datacenter en back-up faciliteiten;
- De service zal halfjaarlijk onderworpen worden aan een security audit om de beveiligingseisen te verifiëren;
- De service zal voldoen aan een minimale uptime van 98%;
- De data zal bereikbaar zijn voor interne applicaties die gebruik maken van een beveiligde verbinding.

### Diensten

De afdeling ICT heeft de volgende cloud-faciliteiten in beheer:

- Een cloud-server met bijbehorende systeemprogrammatuur;
- De in de cloud-overeenkomst aangegeven cloud-programmatuur;
- De voor het werken via internet benodigde technische infrastructuur (zoals routers, modems, bekabeling, etc.);
- De overige benodigde infrastructuur, zoals fysieke ruimte, elektra en dergelijke.

Deze faciliteiten bieden gebruikers de mogelijkheid om via het internet gebruik te maken van de cloud-dienst en bijbehorende cloud-programmatuur.

Ten behoeve van de operationele ondersteuning van de cloud-programmatuur levert de afdeling ICT de volgende diensten:

- Systeembeheer, applicatiebeheer en onderhoud van de bovenstaande cloud-faciliteiten;
- De voor implementatie van de cloud-programmatuur benodigde diensten, waaronder:
	- Vooronderzoek
	- Projectleiding
	- Inrichting
	- Functioneel en technisch ontwerp
	- Programmering
	- Testen
	- Opleiding
	- Klantbegeleiding
- Operationele ondersteuning, te weten klantbegeleiding en eerste- en tweedelijns helpdeskondersteuning;
- Inrichting hardware en systeemsoftware bij opdrachtgever, indien dit in de cloud-overeenkomst expliciet is vermeld.
