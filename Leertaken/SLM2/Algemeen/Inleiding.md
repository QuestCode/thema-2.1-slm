## 1.2 Inleiding

Deze SLA is van toepassing op alle door Team4S afgesloten cloud-overeenkomsten, en beschrijft de algemene voorwaarden waaronder de afdeling ICT de cloud-dienstverlening uitvoert. De aangeboden cloud-dienstverlening bestaat uit het ter beschikking stellen van software, hardware en de infrastructuur. Dit heeft als doel de gebruikers hun data via de cloud te laten benaderen, ongeacht het tijdstip of de locatie.

Bij aanvang van de cloud-dienstverlening sluiten de afdeling ICT en Team4s een cloud-overeenkomst af, waarin is beschreven onder welke voorwaarden de cloud-dienstverlening voor opdrachtgever wordt uitgevoerd. In deze cloud-overeenkomst kunnen bepalingen uit de SLA specifiek voor opdrachtgever worden aangepast; bepalingen in de cloud-overeenkomst prevaleren daarom boven bepalingen in deze SLA.

De in deze SLA genoemde percentages, niveau's en doelen zijn gebaseerd op het niveau 'goud'. De verschillen per niveau staan beschreven in paragraaf _Niveau's van Dienstverlening_.

## 1.3 Goedkeuring SLA

De goedkeuring van de SLA is de gezamenlijke verantwoordelijkheid van zowel opdrachtgever als de afdeling ICT. Wanneer wijzigingen in de SLA moeten worden doorgevoerd, dan ligt de verantwoordelijkheid voor het wijzigen bij de afdeling ICT. De toestemming voor wijzigingen ligt bij de opdrachtgever. Er zullen dan wijzigingen aangebracht worden in de huidige SLA en bijbehorende aspecten van de dienstverlening. De vernieuwde SLA moet door zowel de opdrachtgever, als de afdeling ICT, worden geaccordeerd.
