#Algemeen

##Partijen

Deze Service Level Agreement (verder te noemen: SLA) is een overeenkomst die is gesloten tussen:

Afdeling ICT van Team4s, Delftsestraat 5b, 3013 AB Rotterdam, geregistreerd bij de Kamer van Koophandel in Rotterdam onder nummer 24404163, hierna te noemen Afdeling ICT.
Opdrachtgever van de afdeling ICT en afnemer van de diensten is Team4s, hierna te noemen Opdrachtgever.
Klant van de afdeling ICT en gebruikers van de diensten zijn de medewerkers van Team4s, hierna te noemen Gebruiker(s).

##Inleiding

Dit Service Level Agreement (SLA) is van toepassing op alle door Team4s afgesloten CLOUD-overeenkomsten, en beschrijft de algemene voorwaarden waaronder de afdeling ICT de CLOUD-dienstverlening uitvoert.

De door de afdeling ICT aangeboden CLOUD-dienstverlening bestaat uit het ter beschikking stellen van hardware, infrastructuur en software om opdrachtgever in staat te stellen via internet met CLOUD-programmatuur te werkenen uit de implementatie en operationele ondersteuning van deze CLOUD-programmatuur.

Bij aanvang van de CLOUD-dienstverlening sluiten de afdeling ICT en Team4s een CLOUD-overeenkomst af, waarin is beschreven onder welke voorwaarden de CLOUD-dienstverlening voor opdrachtgever wordt uitgevoerd. In deze CLOUD-overeenkomst kunnen bepalingen uit dit SLA specifiek voor opdrachtgever worden aangepast; bepalingen in de CLOUD-overeenkomst prevaleren daarom boven bepalingen in dit SLA.