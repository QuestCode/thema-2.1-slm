# Leertaak 3 <small>Beoordeling voorbeeld-SLA</small>

> __Groep:__ 1
>
> __Auteurs:__ <span style="display:inline-block;vertical-align:top">André Nanninga, Markus Wind, Maurits van Mastrigt,<br/>Tom Broenink, Ward Holthof, en Yuri Hoogeweg</span>
>
> __Datum:__ 23 mei 2014

# Inhoud

- __Inleiding__                             <span style="float:right;font-weight:bold">3</span>
- __Beoordeling__                           <span style="float:right;font-weight:bold">4</span>
	- __1. Klantgericht of servicegericht__ <span style="float:right;font-weight:normal">4</span>
	- __2. Klant- of basisdiensten__        <span style="float:right;font-weight:normal">4</span>
	- __3. Beschrijving Service__           <span style="float:right;font-weight:normal">4</span>
	- __4. SLA-partijen__                   <span style="float:right;font-weight:normal">5</span>
	- __5. Kwaliteitskenmerken__            <span style="float:right;font-weight:normal">5</span>
	- __6. Meetgrootheden__                 <span style="float:right;font-weight:normal">6</span>
	- __7. Service Review__                 <span style="float:right;font-weight:normal">6</span>
	- __8. Zekerheidsgaranties__            <span style="float:right;font-weight:normal">6</span>
	- __9. Uitzonderingssituaties__         <span style="float:right;font-weight:normal">6</span>
	- __10. Rapportageverplichtingen__      <span style="float:right;font-weight:normal">7</span>
- __Totaaloverzicht__                       <span style="float:right;font-weight:bold">8</span>
- __Slotbeschouwing__                       <span style="float:right;font-weight:bold">9</span>
	- __Overeenkomsten met leerstof__       <span style="float:right;font-weight:normal">9</span>
	- __Best practices__                    <span style="float:right;font-weight:normal">9</span>

# Inleiding

Dit rapport beschrijft leertaak drie, waarbij er een voorbeeld Service Level Agreement (SLA) beoordeeld zal worden. Deze leertaak heeft als doel de projectgroep inzicht te geven in de vorm en de inhoud van een SLA. In dit geval de SLA: "Applicatie EUv3".

Het eerste hoofdstuk geeft een tiental beoordelingscriteria, waarmee de SLA beoordeeld zal worden. Zo wordt er gekeken naar de klant- en servicegerichtheid van de SLA, de beschreven SLA-partijen, en de uitzonderingssituaties. Voor elke criteria zal er tevens worden toegelicht wat de SLA goed doet, of waar de SLA tekort in schiet.

Hierop volgend wordt er een totaaloverzicht gegeven van de beoordeelde onderdelen. Waar in één opslag te zien is aan welke punten de SLA wel of niet voldoet. Tevens zullen de redenen voor enige tekortkomingen worden toegelicht.

Afsluitend wordt er een slotbeschouwing gedaan, waarin de SLA wordt vergeleken met de in de colleges behandelde stof.

# Beoordeling

### 1. Klantgericht of servicegericht

De SLA gaat uit van de leverancier en de diensten die hij levert en is daarom __servicegericht__. De leverancier is in dit geval 'Directie ICT'. In het doel staat het volgende beschreven:

> "In deze Service Level Agreement zijn afspraken vastgelegd over de kwaliteit en de reikwijdte van de dienstverlening die door de Directie ICT wordt geleverd met betrekking tot de EU-applicatie."

Daarnaast wordt in 2.8 Service Overzicht beschreven hoe de dienstverlening van 'Directie ICT' tot stand komt.

Mede door het niet kunnen garanderen dat één van beide functionarissen met kennis van de applicatie aanwezig is én het niet werken aan het opbouwen van de kennis over de applicatie lijkt deze SLA meer servicegericht dan klantgericht.

Daarbij is in de wijzigingsprocedure is het volgende te vinden: 'In principe worden gedurende de looptijd geen wijzigingen op een mini-SLA toegestaan'. Een klantgerichte SLA zou zich hier flexibeler in opstellen, om beter aan de wensen van de klant te kunnen voldoen. Ook is het service overzicht relatief uitgebreid en beslaat het een groot gedeelte van de SLA. Deze twee factoren dragen ook zeker bij aan het feit dat deze SLA hoofdzakelijk servicegericht is.



### 2. Klant- of basisdiensten

Vooral klantdiensten, omdat de geleverde diensten voornamelijk betrekking hebben op een specifieke applicatie, namelijk de EU-applicatie.

Deze SLA is heel kort en als logisch gevolg daarvan ontbreekt er een aantal hoofdstukken die in je in een meer klantgericht SLA wel zou verwachten. Het overgrote deel van de informatie in deze SLA is dan ook uitsluitend gericht op de basisdienst (de applicatie).



### 3. Beschrijving Service

In de dienstverlening staat vooral beschreven wat er níet wordt geleverd, en minder wat er wél wordt geleverd.

Er wordt in 2.7 (service domein) beschreven dat het gaat om een MS-Access applicatie en verder wordt hier enkel kort genoemd waarvoor deze gebruikt gaat worden. Vervolgens wordt hier genoemd wat er allemaal binnen de service valt.

Verder is er nergens een hoofdstuk waar wordt beschreven welke dienst wordt geleverd en wat deze dienst precies allemaal inhoudt.

Een beschrijving van de dienst ontbreekt. Iemand die niet betrokken was bij het opzetten van deze SLA, zou er moeilijk uit kunnen halen wat er allemaal afgesproken is.



### 4. SLA-partijen

Op het voorblad staat het volgende:

|                                     |                          |
| :----                               | :----                    |
| Klant:                              | Directie Klantenservice  |
| Titel klantvertegenwoordiger:       | Proceseigenaar           |
| Leverancier:                        | Dienst ICT               |
| Titel leveranciervertegenwoordiger: | Manager ICT-Softwarehuis |

Hieruit concluderen we dat er staat aangegeven wie klant en leverancier zijn. Er staat echter nergens duidelijk verwerkt wie hier daadwerkelijk mee bedoelt worden (personen, bedrijven).

In hoofdstuk 2.1 Partijen staat het volgende:

1.	Directie Klantenservice ('de Klant');
2.	Directie ICT ('de Leverancier').

Ook hier wordt niet duidelijk gemaakt wat de directie ICT en Klantenservice zijn. Beter was geweest als hier beschreven was dat hier bedoelt worden de medewerkers Klantenservice en ICT en dat deze onderdeel zijn van een bepaalde instelling. Ook had kort een beschrijving van deze afdelingen gegeven kunnen worden.

Er staat verder nergens iets beschreven over (eventuele) gebruikers van de applicatie. Dit zullen waarschijnlijk de Directie Klantenservice zijn maar ook dit is niet duidelijk aangegeven in 2.1.

Om duidelijk te krijgen wie de rol(len) van klant, leverancier en gebruikers vervullen zou dit uitgebreider benoemt moeten worden.



### 5. Kwaliteitskenmerken

In het document wordt hier enkel het volgende genoemd:

> "Ondersteuning op het gebied van de technische infrastructuur vindt plaats volgens de in de ICT-Servicecatalogus vastgelegde normen."

De servicenormen zijn niet opgenomen in de SLA.

Wel worden er kort genoemd wat voor ondersteuning er geleverd wordt bet betrekking tot ondersteuning. Echter wordt hier enkel genoemd wat voor ondersteuning men _niet_ kan garanderen en dat de ondersteuning die geleverd wordt afhankelijk is van één persoon met de kennis over de applicatie.

Er moet in de SLA nog opgenomen worden aan welke service er _wel_ geleverd wordt en aan welke normen deze moet voldoen.


---
### 6. Meetgrootheden

In de SLA wordt geen woord gerept over metingen of meetgrootheden. Omdat het niet duidelijk is welke service wordt geleverd (zie punt 3) is het ook lastig om vast te stellen wat mogelijke meetgrootheden zouden kunnen zijn. Volgens de Rapportageverplichtingen (zie punt 10) wordt er ook geen periodieke servicerapportage gedaan waar deze meetgrootheden van belang zouden zijn.



### 7. Service Review

In de SLA staat beschreven dat er geen service reviews georganiseerd worden, wel wordt er twee maanden voor het einde van de looptijd van de SLA naar de wijze van beheer gekeken. Dit wordt gedaan door de Directie Klantenservice en Directie ICT, en het initiatief zal door de Service Level Manager worden genomen.

Misschien zouden ze dit moment beter eerder kunnen inplannen, sinds de looptijd in totaal ongeveer acht maanden is. Stel dat ze het beheer inderdaad willen heroverwegen, is het eigenlijk een beetje kortdag om het nog aan te passen voor de laatste twee maanden. Ze zouden ook twee van deze momenten kunnen organiseren.



### 8. Zekerheidsgaranties

Er wordt in de SLA nergens aangegeven wat de zerkerheidsgaranties zijn. Voor de diensten staat nergens aangegeven wat de gevolgen zouden zijn als de diensten ni



### 9. Uitzonderingssituaties

In de SLA zijn geen uitzonderingssituaties opgenomen. Het gevolg hiervan is dat bijvoorbeeld bij een catastrofe toch nog de verwachting bestaat dat service zoals de normale afspraken geleverd wordt.

Bij de uitzonderingssituaties zouden in elk geval situaties zoals brand of overstroming, waarbij de leverancier fysiek weerhouden wordt de service te leveren, worden opgenomen. Voor zulke situaties zou in de SLA een clausule moeten worden opgenomen waarbij bijvoorbeeld de leverancier drie werkdagen de ruimte krijgt om de service wordt werkend te krijgen.

De leverancier snijdt zichzelf in de vingers door geen uitzonderingssituaties op te nemen in de SLA. In het geval van een bovenstaande catastrofe kan de klant zich beroepen op de in de SLA gedefinieerde zekerheidsgarantie. Als deze garantie dankzij een catastrofe niet wordt behaald kunnen er boetes worden neergelegd bij de leverancier.


---
### 10. Rapportageverplichtingen

In hoofdstuk 2.5 Rapportage staat het volgende:

> "Voor deze service zal geen maandelijkse servicerapportage worden opgeleverd."

Zonder rapportage is het erg moeilijk om vast te stellen wat de kwaliteit van de service. Deze informatie is voor zowel de klant als leverancier niet alleen erg waardevol maar cruciaal om te bepalen of aan de voorwaarde van de SLA worden voldaan.

Een servicerapportage is belangrijk omdat hier kan worden bepaalt of de geleverde service voldoet aan de kwaliteitskenmerken. Aangezien in de SLA de kwaliteitskenmerken en meetgrootheden niet zijn opgenomen (zie punt 5 & 6) is het echter ook niet duidelijk waar een dergelijke rapportage over zou moeten rapporteren.

In hoofdstuk 2.1 Service Reviews staat het volgende:

> "Twee maanden voor het einde van de looptijd van de SLA, zal de wijze van beheer door Directie Klantenservice en Directie ICT worden beoordeeld en heroverwogen."

Wat de wijze van de beoordeling is wordt verder niet genoemd, maar bij deze beoordeling zouden de rapportage over de geleverde diensten veel waarde kunnen toepassen door harde cijfers te leveren. De keuze voor het weglaten van een periodieke servicerapportage is daarom ook een rare keuze.



# Totaaloverzicht

Onderstaand een overzicht van punten waarop de SLA beoordeeld is.

<div style="font-size:0.9em">

| Onderdeel                     | Aanwezig\* | Opmerking(en)                                                                                                               |
| :-------------------          | :-         | :-------------------                                                                                                        |
| Startdatum                    | ✓          |                                                                                                                             |
| Einddatum                     | ✓          |                                                                                                                             |
| Versiebeheer                  | ✓          |                                                                                                                             |
| Distributielijst              | ✓          |                                                                                                                             |
| Doel van SLA / Inleiding      | ✓          |                                                                                                                             |
| Scope / domein van SLA        | ✓          | Verwijst wel naar missende service catalogus.                                                                               |
| Wijzigingsprocedure van SLA   | ✓          |                                                                                                                             |
| Vertrouwelijkheid van SLA     | ✓          |                                                                                                                             |
| Openstellingstijden           | X          |                                                                                                                             |
| Inhoudsopgave                 | ✓          |                                                                                                                             |
| Bewaartermijnen               | X          |                                                                                                                             |
| Partijen                      | X          | Er wordt niet genoemd wie de gebruikers van de service zijn. De leverancier en opdrachtgever worden slecht benoemd.         |
| Omschrijving van dienst       | X          | Het onderhoud van een MS-Access applicatie, echter is dit moeilijk te achterhalen.                                          |
| Rapportages meetbaarheid      | ✓          | Staat alleen beschreven dat er geen periodieke rapportages zullen zijn.                                                     |
| Verplichtingen klant          | ✓          |                                                                                                                             |
| Verplichtingen dienstverlener | X          |                                                                                                                             |
| Kosten / tarieven             | X          | Enkel een verzoek of de proceseigenaar wil aangeven hoeveel uren er voor onderhoud beschikbaar zijn.\*\*                    |
| Hoe betaling plaatsvind       | X          |                                                                                                                             |
| Calamiteiten                  | X          |                                                                                                                             |
| Klachten                      | ✓          |                                                                                                                             |
| Leverancier                   | X          | Alleen mogelijke uitbesteding van beheer van de MS-Access applicatie wordt genoemd.                                         |
| Bewaartermijnen               | X          |                                                                                                                             |
| Kwaliteitskenmerken           | X          |                                                                                                                             |
| - Beschikbaarheid             | X          | "afhandeltijden voor het oplossen van problemen worden niet gegarandeerd".                                                  |
| - Integriteit                 | X          |                                                                                                                             |
| - Exclusiviteit               | X          |                                                                                                                             |
| - Responsetijd / Performance  | X          | Wordt niet voldoende beschreven. Alleen dat de aanwezigheid van functionaris kan niet worden gegarandeerd i.v.m. vakanties. |
| Incidenten oplossen           | X          |                                                                                                                             |

</div>

&nbsp;&nbsp;\* <span style="display:inline-block">Bij een vinkje (✓) is het onderdeel duidelijk aanwezig, bij een kruisje (X) ontbreekt deze of is deze onvoldoende.</span>

\*\* <span style="display:inline-block;vertical-align:top">Tevens wordt er meerdere keren vermeld dat de proceseigenaar uren beschikbaar moet stellen mocht de eerder vastgestelde<br/>hoeveelheid niet voldoen.</span>



# Slotbeschouwing

Onderstaand wordt toegelicht in hoeverre de beoordeelde SLA overeenkomt met de behandelde leerstof. Afsluitend wordt er gekeken naar de in de colleges behandelde best practices en of de SLA hier gebruik van maakt.

### Overeenkomsten met leerstof

Het belangrijkste bij het schrijven van een SLA is om het _simpel_, _meetbaar_ en _realistisch_ te houden. Deze SLA is te onduidelijk en slecht meetbaar. Hij is echter wel realistisch. Dat is voornamelijk terug te vinden in het feit dat er veel zaken of diensten niet gegarandeerd kunnen worden.

Om de kwaliteit van een SLA te bepalen kunnen er 4 indicatoren gebruikt worden, namelijk:

- __Availability.__ Availability geeft aan hoeveel procent van de tijd het systeem beschikbaar is.
- __Integrity.__ Integrity geeft aan in hoeveel procent van de gevallen de informatiebronnen up-to-date zijn.
- __Exclusivity.__ Exclusivity geeft de omvang van beschikbare data voor een bepaalde groep geauthoriseerde gebruikers aan.
- __Performance.__ Performance geeft aan in hoeverre de performance gewaardborgd wordt.

In deze SLA wordt aan elk van deze punten te weinig aandacht besteed. Er wordt meerdere keren vermeld dat er bepaalde zaken of diensten niet kunnen worden gegarandeerd, wat de kwaliteitskenmerken niet ten goede komt. In een SLA is de manier waarop er geschreven wordt erg belangrijk. Een SLA moet simpel en in zakelijke termen geschreven worden. Deze SLA slaagt daar niet in.

Er worden verwijzingen gedaan naar CPB, het ICT/Softwarehuis, de ontwikkelstraat en de ICT service catalogus. Omschrijvingen hiervan/verwijzingen hiernaar missen. Verder wordt er teveel gebruikt gemaakt van technisch jargon, wat onduidelijkheden kan opleveren voor niet-technische mensen.

Deze SLA is ruim onvoldoende. Er ontbreken teveel onderdelen die wel in een SLA opgenomen zouden moeten zijn.

### Best practices

Onderstaand een aantal best practices en toelichting in hoeverre de SLA hier gebruik van heeft gemaakt.

##### Key Performance Indicators (KPI's) overzichtelijk en duidelijk specifiëren

Er is een gebrek aan overzicht in deze SLA. KPI's worden weinig genoemd en zijn vaak weggewerkt in het 'Service Overzicht' onderdeel van de SLA. Het zou handiger zijn om deze KPI's en de eisen voor de KPI's op een rijtje te zetten door middel van een tabel.

##### Mogelijkheden bieden tot het analyseren van de SLA aan de hand van rapportages

Omdat er geen maandelijkse rapportage wordt opgegeleverd is het na het lezen van deze SLA niet duidelijk of er überhaupt metingen worden gedaan. Als dit onduidelijk is of er helemaal geen metingen worden verricht is het lastig om de kwaliteit van de dienstverlening met oog op de SLA te meten en te verbeteren.

