# Beoordeling Applicatie EUv3

### 1. Klantgericht of servicegericht
> Gaat de SLA uit van de leverancier en de diensten die hij levert of van de klant en hoe die de diensten ziet?



### 2. Klant- of basisdiensten
> Geef in je reactie aan of je vindt dat het SLA vooral klantdiensten of vooral basisdiensten betreft en licht je mening toe.



### 3. Beschrijving Service
> Is het duidelijk wat de dienst inhoudt, wat er geleverd wordt? Verklaar je antwoord.

In de dienstverlening staat vooral beschreven wat er níet wordt geleverd, en minder wat er wél wordt geleverd.

Er wordt in 2.7 (service domein) beschreven dat het gaat om een MS-Access applicatie en verder wordt hier enkel kort genoemd waarvoor deze gebruikt gaat worden. Vervolgens wordt hier genoemd wat er allemaal binnen de service valt.

Verder is er nergens een hoofdstuk waar wordt beschreven welke dienst wordt geleverd en wat deze dienst precies allemaal inhoudt.

Een beschrijving van de dienst ontbreekt. Iemand die niet betrokken was bij het opzetten van deze SLA, zou er moeilijk uit kunnen halen wat er allemaal afgesproken is.



### 4. SLA-partijen
> Geef je mening in hoeverre in het SLA duidelijk is wie de rol van klant vervult, wie de rol van gebruikers vervullen en wie de rol van leverancier vervult.

Op het voorblad staat het volgende:

|                                     |                          |
| :----                               | :----                    |
| Klant:                              | Directie Klantenservice  |
| Titel klantvertegenwoordiger:       | Proceseigenaar           |
| Leverancier:                        | Dienst ICT               |
| Titel leveranciervertegenwoordiger: | Manager ICT-Softwarehuis |

Hieruit concluderen we dat er staat aangegeven wie klant en leverancier zijn. Er staat echter nergens duidelijk verwerkt wie hier daadwerkelijk mee bedoelt worden (personen, bedrijven).

In hoofdstuk 2.1 Partijen staat het volgende:

1.	Directie Klantenservice ('de Klant');
2.	Directie ICT ('de Leverancier').

Ook hier wordt niet duidelijk gemaakt wat de directie ICT en Klantenservice zijn. Beter was geweest als hier beschreven was dat hier bedoelt worden de medewerkers Klantenservice en ICT en dat deze onderdeel zijn van een bepaalde instelling. Ook had kort een beschrijving van deze afdelingen gegeven kunnen worden.

Er staat verder nergens iets beschreven over (eventuele) gebruikers van de applicatie, dus dat ontbreekt nog. Dit zullen waarschijnlijk de Directie Klantenservice zijn maar ook dit is niet duidelijk aangegeven in 2.1.

Om duidelijk te krijgen wie de rol(len) van klant, leverancier en gebruikers vervullen zou dit uitgebreider benoemt moeten worden.



### 5. Kwaliteitskenmerken.
> Geef je mening over de relevantie en de volledigheid van de kwaliteitskenmerken waarvoor in het SLA servicenormen vermeld staan.

In het document wordt hier enkel het volgende genoemd:

> "Ondersteuning op het gebied van de technische infrastructuur vindt plaats volgens de in de ICT-Servicecatalogus vastgelegde normen."

De servicenormen zijn dus niet opgenomen in het SLA.

Wel worden er kort genoemd wat voor ondersteuning er geleverd wordt bet betrekking tot ondersteuning. Echter wordt hier enkel genoemd wat voor ondersteuning men _niet_ kan garanderen en dat de ondersteuning die geleverd wordt afhankelijk is van één persoon met de kennis over de applicatie.

Er moet in het SLA dus nog opgenomen worden aan welke service er _wel_ geleverd wordt en aan welke normen deze moet voldoen.



### 6. Meetgrootheden
> Geef je mening over de helderheid waarmee de meetgrootheden gedefinieerd zijn en van de wijze waarop er gemeten wordt.

In het SLA wordt geen woord gerept over metingen of meetgrootheden. Omdat het niet duidelijk is welke service wordt geleverd (zie punt 3) is het ook lastig om vast te stellen wat mogelijke meetgrootheden zouden kunnen zijn. Volgens de Rapportageverplichtingen (zie punt 10) wordt er ook geen periodieke servicerapportage gedaan waar deze meetgrootheden van belang zouden zijn.



### 7. Service Review
> In hoeverre staat er in de SLA beschreven hoe er geëvalueerd wordt over de geleverde services (wie betrokken, agenda, verantwoordelijkheden, wanneer, hoe vaak etc.).

In de SLA staat beschreven dat er geen service reviews georganiseerd worden, wel wordt er twee maanden voor het einde van de looptijd van het SLA naar de wijze van beheer gekeken. Dit wordt gedaan door de Directie Klantenservice en Directie ICT, en het initiatief zal door de Service Level Manager worden genomen.

Misschien zouden ze dit moment beter eerder kunnen inplannen, sinds de looptijd in totaal ongeveer acht maanden is. Stel dat ze het beheer inderdaad willen heroverwegen, is het eigenlijk een beetje kortdag om het nog aan te passen voor de laatste twee maanden. Ze zouden ook twee van deze momenten kunnen organiseren.



### 8. Zekerheidsgaranties
> Geef je mening over de mate waarin de ICT-dienstverlener garant staat voor de toegezegde normen en welke tegenprestatie hij levert in het geval hij zijn normen niet haalt.

Er wordt in het SLA nergens aangegeven wat de zerkerheidsgaranties zijn. Voor de diensten staat nergens aangegeven wat de gevolgen zouden zijn als de diensten niet gehaald worden. Dit mist dus in  het SLA, en zou wel moeten worden toegevoegd.



### 9. Uitzonderingssituaties.
> Geef je mening over het al dan niet voorkomen van uitzonderingssituaties in het SLA. Zijn deze situaties helder gedefinieerd en realistisch?

In het SLA zijn geen uitzonderingssituaties opgenomen. Het gevolg hiervan is dat bijvoorbeeld bij een catastrophe toch nog de verwachting bestaat dat service zoals de normale afspraken geleverd wordt.

Bij de uitzonderingssituaties zouden in elk geval situaties zoals brand of overstroming, waarbij de leverancier fysiek weerhouden wordt de service te leveren, worden opgenomen. Voor zulke situaties zou in het SLA een clausule moeten worden opgenomen waarbij bijvoorbeeld de leverancier drie werkdagen de ruimte krijgt om de service wordt werkend te krijgen.

De leverancier snijd zichzelf in de vingers door geen uitzonderingssituaties op te nemen in het SLA. In het geval van een bovenstaande catastrophe kan de klant zich beroepen op de in het SLA gedefinieerde zekerheidsgarantie. Als deze garantie dankzij een catastrophe niet wordt behaald kunnen er boetes worden neergelegd bij de leverancier.



### 10. Rapportageverplichtingen.
> Geef je mening over hoe er gerapporteerd wordt door de ICT-dienstverlener rapporteert (format, frequentie, ontvangers en inhoud rapportage).

In hoofdstuk 2.5 Rapportage staat het volgende:

> "Voor deze service zal geen maandelijkse servicerapportage worden opgeleverd."

Zonder rapportage is het erg moeilijk om vast te stellen wat de kwaliteit van de service. Deze informatie is voor zowel de klant als leverancier niet alleen erg waardevol maar cruciaal om te bepalen of aan de voorwaarde van het SLA worden voldaan.

Een servicerapportage is belangrijk omdat hier kan worden bepaalt of de geleverde service voldoet aan de kwaliteitskenmerken. Aangezien in het SLA de kwaliteitskenmerken en meetgrootheden niet zijn opgenomen (zie punt 5 & 6) is het echter ook niet duidelijk waar een dergelijke rapportage over zou moeten rapporteren.

In hoofdstuk 2.1 Service Reviews staat het volgende:

> "Twee maanden voor het einde van de looptijd van de SLA, zal de wijze van beheer door Directie Klantenservice en Directie ICT worden beoordeeld en heroverwogen."

Wat de wijze van de beoordeling is wordt verder niet genoemd maar bij deze beoordeling zouden de rapportage over de geleverde diensten veel waarde kunnen toepassen door harde cijfers te leveren. De keuze voor het weglaten van een periodieke servicerapportage is daarom ook een rare keuze.
