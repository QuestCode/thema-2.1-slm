# Slotbeschouwing

Onderstaand wordt toegelicht in hoeverre de beoordeelde SLA overeenkomt met de behandelde leerstof. Afsluitend wordt er gekeken naar de in de colleges behandelde best practices en of de SLA hier gebruik van maakt.

### Overeenkomsten met leerstof

Het belangrijkste bij het schrijven van een SLA is om het _simpel_, _meetbaar_ en _realistisch_ te houden. Deze SLA is te onduidelijk en slecht meetbaar. Hij is echter wel realistisch. Dat is voornamelijk terug te vinden in het feit dat er veel zaken of diensten niet gegarandeerd kunnen worden.

Om de kwaliteit van een SLA te bepalen kunnen er 4 indicatoren gebruikt worden, namelijk:

- __Availability.__ Availability geeft aan hoeveel procent van de tijd het systeem beschikbaar is;
- __Integrity.__ Integrity geeft aan in hoeveel procent van de gevallen de informatiebronnen up-to-date zijn;
- __Exclusivity.__ Exclusivity geeft de omvang van beschikbare data voor een bepaalde groep geauthoriseerde gebruikers aan;
- __Performance.__ Performance geeft aan in hoeverre de performance gewaardborgd wordt.

In deze SLA wordt aan elk van deze punten te weinig aandacht besteed. Er wordt meerdere keren vermeld dat er bepaalde zaken of diensten niet kunnen worden gegarandeerd, wat de kwaliteitskenmerken niet ten goede komt. In een SLA is de manier waarop er geschreven wordt erg belangrijk. Een SLA moet simpel en in zakelijke termen geschreven worden. Deze SLA slaagt daar niet in.

Er worden verwijzingen gedaan naar CPB, het ICT/Softwarehuis, de ontwikkelstraat en de ICT service catalogus. Omschrijvingen hiervan/verwijzingen hiernaar missen. Verder wordt er teveel gebruikt gemaakt van technisch jargon, wat onduidelijkheden kan opleveren voor niet-technische mensen.

Deze SLA is ruim onvoldoende. Er ontbreken teveel onderdelen die wel in een SLA opgenomen zouden moeten zijn.

### Best practices

Onderstaand een aantal best practices en toelichting in hoeverre de SLA hier gebruik van heeft gemaakt.

##### Schaalbaarheid
> De structuur van de SLA moet de mogelijkheid bieden voor aanpassingen, toevoegingen, en verwijderingen van services of service metrics.

De SLA heeft geen goede schaalbaarheid. De dienstverlening is op een dergelijke manier geschreven waardoor het erg moeiljk is om dingen toe te voegen. Om aanpassen, toevoegingen of verwijderingen te doen, zullen bepaalde hoofdstukken compleet opnieuw geschreven moeten worden.

##### Rapportage
> De SLA moet de eisen voor rapportage helder maken en duidelijk aangeven hoe rapportages gestructureerd zijn.

Er staat duidelijk vermeld dat er _niet_ gerapporteerd gaat worden. Wel wordt er aangegeven dat er twee maanden voor het einde van de SLA looptijd het beheer heroverwogen zal worden.

Er is een gebrek aan overzicht in deze SLA. De Key Performance Indicators (KPI's) worden vrij summier beschreven en zijn vaak weggewerkt in het 'Service Overzicht' onderdeel van de SLA. Het zou handiger zijn om deze KPI's en de eisen voor de KPI's op een rijtje te zetten door middel van een tabel.

##### Overeenkomstbeheer
> Er moet worden beschreven hoe er wordt omgegaan met de klant perceptie en verwachtingen. Dit is belangrijk indien er bonussen of boetes worden vervaardigd aan de hand van prestatieresultaten.

Er wordt in het SLA beschreven dat er in princiepe amper tot geen ondersteuning wordt geboden. De klant mag dan ook niet verwachten dat er direct ondersteuning geboden zal worden. Er worden verder geen bonussen en boetes genoemd.

Omdat er geen maandelijkse rapportage wordt opgegeleverd is het na het lezen van deze SLA niet duidelijk of er Ã¼berhaupt metingen worden gedaan. Als dit onduidelijk is of er helemaal geen metingen worden verricht is het lastig om de kwaliteit van de dienstverlening met oog op de SLA te meten en te verbeteren.

##### Test periode
> De SLA moet aangeven wanneer en hoe lang de testperiode zal draaien, waarin (ingrijpende) revisies van de SLA nog mogelijk zijn. Ook moet er worden beschreven hoe aanpassingen worden doorgevoerd.

Over een testperiode wordt niet gesproken in het SLA. Ook worden er in principe geen wijzigingen aan het SLA toegestaan tijdens de looptijd. Reden hiervoor is dat de inspanning met betrekking tot exoten op een 'best effort' basis wordt uitgevoerd. Er wordt dus ook niet omschreven hoe de aanpassingen zouden worden doorgevoerd.

##### Vermijding van vakjargon
> Voor een betere leesbaarheid moet vakjargon worden voorkomen. Indien niet mogelijk, moeten termen worden toegelicht in een verklarende woordenlijst.

In het SLA geen vakjargon gebruikt wat kan leiden tot verwarring. Wel wordt in de tekst op een aantal punten een afkorting gebruikt zoals "CPB", "ITSM" en "EER-studenten".

Alleen die laatste wordt in de tekst toegelicht de andere afkortingen worden nergens geintroduceerd of toegelicht. Het beste zou zijn om deze afkortingen in een definitie lijst te plaatsen en in de tekst te introduceren.

##### Defineren van werkuren
> De SLA moet een definitie bevatten van de serviceuren en prioriteitniveau's. Tevens moeten mogelijkheden voor geplande en ongeplande storingsmomenten (downtime) worden beschreven/toegelicht.

Nergens in het SLA wordt gesproken over serviceuren of prioriteitniveau's. Noch wordt er gesproken over de geplande of ongeplande storingsmomenten. Dit is natuurlijk een slechte situatie voor de klant omdat deze geen poot heeft om op te staan bij overmatig of langdurige storingen.
