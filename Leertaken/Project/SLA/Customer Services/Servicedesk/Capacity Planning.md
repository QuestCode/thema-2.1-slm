### 2.2.3 Capaciteitsplanning

Omdat de opdrachtgever qua medewerkers verwacht te groeien in de komende jaren zal het aantal gebruikers dat aanspraak doet op de servicedesk ook stijgen. Vanwege deze groei is het belangrijk om tijdens een halfjaarlijkse evaluatie vast te stellen of de doelen gesteld bij de Critical Success Factors ook moeten stijgen.

Tijdens de bovenstaande evaluatie zal er tevens moeten worden bepaald of het budget van de servicedesk toereikend is. Deze zal mogelijk moeten worden verhoogd om de groei van gebruikers en het aantal problems en incidenten te kunnen blijven ondersteunen. En hiermee ook de Key Performance Indicators (zoals beschreven in _2.3.1 Service Levels_) te kunnen waarborgen.

Tot slot kan tijdens de proefperiode blijken dat het aantal geschatte problems en incidenten in eerste instantie te hoog of te laag is ingeschat. In dit geval zal afdeling ICT in overleg met de opdrachtgever tot nieuwe, en meer accurate, schatting moeten komen.