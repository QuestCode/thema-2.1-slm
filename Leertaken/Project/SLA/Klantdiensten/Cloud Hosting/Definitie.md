Team4S biedt de volgende cloud faciliteiten om de 200 werknemers van de opdrachtgever in staat te stellen via internet te beschikken over een centrale, betrouwbare opslag van gegevens. De cloud dienst zal 24/7 beschikbaar zijn. Veiligheid wordt gewaarborgd door het fysiek afschermen van de server (een speciaal toegewijde server die niet toegankelijk is voor derden).

De afdeling ICT heeft de volgende cloud-faciliteiten in beheer:

- Een cloud-server met bijbehorende systeemprogrammatuur;
- De in de cloud-overeenkomst aangegeven cloud-programmatuur;
- De voor het werken via internet benodigde technische infrastructuur (zoals routers, modems, bekabeling, etc.);
- De overige benodigde infrastructuur, zoals fysieke ruimte, elektra en dergelijke.

Deze faciliteiten bieden gebruikers de mogelijkheid om via het internet gebruik te maken van de cloud-dienst en bijbehorende cloud-programmatuur.

Ten behoeve van de operationele ondersteuning van de cloud-programmatuur levert de afdeling ICT de volgende diensten:

- Systeembeheer, applicatiebeheer en onderhoud van de bovenstaande cloud-faciliteiten;
- De voor implementatie van de cloud-programmatuur benodigde diensten, waaronder:
	- Vooronderzoek
	- Projectleiding
	- Inrichting
	- Functioneel en technisch ontwerp
	- Programmering
	- Testen
	- Opleiding
	- Klantbegeleiding
- Operationele ondersteuning, te weten klantbegeleiding en eerste- en tweedelijns servicedeskondersteuning;
- Inrichting hardware en systeemsoftware bij opdrachtgever, indien dit in de cloud-overeenkomst expliciet is vermeld.

De afdeling ICT schat de initiÃ«le hoeveelheid van data op 800 gigabyte met een lineaire groei van 10 gigabyte per maand.

Halfjaarlijks zal worden gekeken of deze groei van data nog doorzet of dat deze groei stopgezet kan worden.